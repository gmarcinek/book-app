CHUNK 27 - 3931 chars
Type: unknown
==================================================
Art. 3 Jak długo trwa i gdzie działa ubezpieczenie tymczasowe?
1. Nationale‑Nederlanden udziela ochrony ubezpieczeniowej 24 godziny na dobę, na całym świecie.
2. Umowa tymczasowa jest zawierana z dniem następnym po dniu, w którym Właściciel polisy podpisał Wniosek,
jednak nie wcześniej niż następnego dnia po dniu, w którym została opłacona składka za tę umowę.
3. Umowa tymczasowa ulega rozwiązaniu:
a) z końcem dnia poprzedzającego dzień rozpoczęcia ochrony ubezpieczeniowej z tytułu Umowy,
b) z końcem 90. dnia trwania Umowy tymczasowej.
4. Umowa tymczasowa wygasa z dniem śmierci Ubezpieczonego.
Art. 4 Komu i jaką kwotę wypłaci Nationale‑Nederlanden po śmierci ubezpieczonego?
1. Nationale‑Nederlanden powinno zostać zawiadomione o śmierci Ubezpieczonego w ciągu 30 dni od zajścia tego
zdarzenia.
2. Uposażony nabywa prawo do Świadczenia z chwilą śmierci Ubezpieczonego.
3. Nationale‑Nederlanden wypłaci Uposażonemu Sumę ubezpieczenia.
4. W przypadku odmowy lub częściowej odmowy wypłaty Świadczenia osoba uprawniona do Świadczenia może złożyć
pisemne odwołanie do Zarządu Nationale‑Nederlanden.
Art. 5 Jaka jest wysokość składki za Umowę tymczasową i w jaki sposób ją opłacić?
1. Wysokość składki za każdy rozpoczęty miesiąc ochrony ubezpieczeniowej z tytułu Umowy tymczasowej wynosi 5 zł.
2. Obowiązek opłacenia składki zostaje spełniony poprzez wpłatę pierwszej składki z tytułu Umowy.
3. Pierwsza składka wpłacona przez Właściciela polisy zostanie zwrócona w przypadku:
a) odmowy zawarcia Umowy przez Nationale‑Nederlanden,
b) rezygnacji z zawarcia Umowy przez Właściciela polisy,
c) wypłaty Świadczenia.

Strona 13
Nationale-Nederlanden Towarzystwo Ubezpieczeń na Życie S.A.; ul. Topiel 12, 00-342 Warszawa; www.nn.pl;
Sąd Rejonowy dla m.st. Warszawy; XII Wydział Gospodarczy Krajowego Rejestru Sądowego KRS 0000028131,
NIP: 526-030-50-06; Kapitał zakładowy – 59 460 000 zł, wpłacony w całości.02.01.2023Art. 6 W jakich sytuacjach Nationale‑Nederlanden nie udziela ochrony ubezpieczeniowej i nie wypłaci pieniędzy?
1. Nationale‑Nederlanden nie wypłaci Świadczenia, jeżeli zdarzenie objęte ubezpieczeniem zaszło w następstwie:
a) działań wojennych, stanu wojennego,
b) czynnego i dobrowolnego udziału w aktach przemocy, aktach terroryzmu, rozruchach, zamieszkach,
c) zdarzenia bezpośrednio związanego z masowym skażeniem chemicznym, biologicznym lub radioaktywnym
spowodowanym działaniem broni lub urządzenia wykorzystującego energię rozszczepienia jądrowego lub
promieniotwórczość,
d) samobójstwa.
2. Ponadto Nationale‑Nederlanden nie wypłaci Świadczenia, jeżeli Nieszczęśliwy wypadek, w wyniku którego
Ubezpieczony zmarł, miał miejsce w bezpośrednim następstwie zdarzeń określonych w ust. 1 oraz:
a) spożywania lub pozostawania przez Ubezpieczonego w stanie po użyciu alkoholu albo w stanie nietrzeźwości
lub pod wpływem środków odurzających, substancji psychotropowych lub środków zastępczych w rozumieniu
przepisów o przeciwdziałaniu narkomanii, za wyjątkiem leków zażywanych na zlecenie Lekarza i w sposób przez
niego zalecony,
b) prowadzenia pojazdu mechanicznego lub innego środka transportu przez Ubezpieczonego, który nie był do
tego uprawniony lub jeżeli pojazd lub inny środek transportu nie spełniał kryteriów dopuszczenia do ruchu
drogowego, powietrznego lub wodnego, zgodnie z przepisami właściwego prawa.
Art. 7 Stosowanie postanowień Warunków
Postanowienia Warunków wskazanych we Wniosku i doręczonych Właścicielowi polisy przed jego podpisaniem, mają
zastosowanie do:
a) przekazywania korespondencji,
b) skarg oraz rozstrzygania sporów,
c) podatków oraz systemu monetarnego,
d) wypłaty pieniędzy.
Art. 8 Wejście w życie Umowy tymczasowej
Warunki umowy tymczasowej, zatwierdzone przez Zarząd Nationale‑Nederlanden Towarzystwa Ubezpieczeń na Życie S.A.
uchwałą nr 74/2015 z dnia 8 grudnia 2015 r., wchodzą w życie z dniem 1 stycznia 2016 r.
Anna Grzelońska
Członek ZarząduJacek Koronkiewicz
Członek Zarządu