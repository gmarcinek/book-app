CHUNK 24 - 28468 chars
Type: unknown
==================================================
Art. 3 Kiedy rozpoczyna się ochrona ubezpieczeniowa i gdzie działa ubezpieczenie?
1. Dzień rozpoczęcia ochrony ubezpieczeniowej z tytułu Umowy podstawowej lub Umowy dodatkowej oraz dzień
zakończenia Umowy i dzień zakończenia Umowy dodatkowej wskazane są w polisie lub innym Dokumencie
ubezpieczenia.
2. Udzielamy ochrony ubezpieczeniowej 24 godziny na dobę, na całym świecie.
3. W przypadku zawarcia Umowy podstawowej lub Umowy dodatkowej w czasie trwania Umowy, ochrona
ubezpieczeniowa z tytułu tej Umowy podstawowej lub Umowy dodatkowej rozpoczyna się z dniem wskazanym
w Dokumencie ubezpieczenia.
Art. 4 W jaki sposób jest zawierana Umowa?
1. Umowa zawierana jest na podstawie Twojego wniosku, po akceptacji przez Nationale‑Nederlanden i po opłaceniu
przez Ciebie pierwszej Składki.
2. Umowa dodatkowa może zostać zawarta jednocześnie z Umową podstawową albo w czasie trwania Umowy jako
dokupienie.
3. Warunkiem dokupienia jest zaakceptowanie Twojego wniosku przez Nationale‑Nederlanden.
4. W przypadku dokupienia, dzień rozpoczęcia ochrony ubezpieczeniowej z tytułu Umowy dodatkowej przypada
w pierwszym dniu Miesiąca polisowego po dniu akceptacji wniosku przez Nationale‑Nederlanden.
5. Przed zawarciem Umowy lub dokupieniem Umowy dodatkowej możemy zwrócić się do Ciebie lub osoby, która ma
zostać objęta ochroną ubezpieczeniową z prośbą o:
a) podanie dodatkowych informacji dotyczących stanu zdrowia Ubezpieczonego, wykonywanego zawodu,
uprawianego sportu lub hobby,
b) dostarczenie dokumentacji niezbędnej do oceny ryzyka, w tym dokumentacji medycznej związanej ze stanem
zdrowia Ubezpieczonego w okresie poprzedzającym zawarcie Umowy lub Umowy dodatkowej,
c) poddanie się badaniom lekarskim (z wyjątkiem badań genetycznych), które odbywają się w wyznaczonych przez
nas placówkach medycznych i na nasz koszt,
d) podanie informacji dotyczących sytuacji finansowej Ubezpieczonego lub Twojej.
Informacje te są na nam potrzebne do prawidłowej oceny ryzyka ubezpieczeniowego
6. Jeżeli po ocenie ryzyka ubezpieczeniowego jego poziom odbiega od standardowego, poinformujemy Ciebie
i Ubezpieczonego o:
a) możliwości zawarcia Umowy lub Umowy dodatkowej na warunkach szczególnych, odbiegających od złożonego
przez Ciebie wniosku,
b) odmowie zawarcia Umowy lub Umowy dodatkowej.

Strona 6
Nationale-Nederlanden Towarzystwo Ubezpieczeń na Życie S.A.; ul. Topiel 12, 00-342 Warszawa; www.nn.pl;
Sąd Rejonowy dla m.st. Warszawy; XII Wydział Gospodarczy Krajowego Rejestru Sądowego KRS 0000028131,
NIP: 526-030-50-06; Kapitał zakładowy – 59 460 000 zł, wpłacony w całości.7. Umowa ubezpieczenia zostaje zawarta pod warunkiem, że: Właściciel polisy, Ubezpieczony, osoby działające
w ich imieniu lub ich reprezentujące, Beneficjenci rzeczywiści Właściciela polisy nie znajdują się na jakiejkolwiek
liście osób objętych sankcjami finansowymi lub podejrzanych o terroryzm, terrorystów lub członków organizacji
terrorystycznych (listy sankcyjne). W przypadku zidentyfikowania, że Właściciel polisy, Ubezpieczony, osoby
działające w ich imieniu lub ich reprezentujące, Beneficjenci rzeczywiści Właściciela polisy znajdują się na liście
sankcyjnej, Nationale‑Nederlanden poinformuje w ciągu 10 dni od wystawienia polisy o tym, że umowa nie została
zawarta a wystawiona polisa jest nieważna. W przypadku, gdy Właściciel polisy, Ubezpieczony, osoby działające
w ich imieniu lub ich reprezentujące, Beneficjenci rzeczywiści Właściciela polisy nie występują na listach sankcyjnych
umowa ubezpieczenia będzie obowiązywała od dnia wystawienia polisy
8. Dyspozycje Właściciela polisy dotyczące zmiany Właściciela polisy lub objęcia ochroną ubezpieczeniową nowego
Ubezpieczonego realizowane są pod warunkiem, że nowy Właściciel polisy, Ubezpieczony, osoby działające w ich
imieniu lub ich reprezentujące, Beneficjenci rzeczywiści Właściciela polisy lub Ubezpieczonego nie znajdują się na
listach sankcyjnych. W przypadku zidentyfikowania, że któraś z osób wymienionych w zdaniu poprzednim znajduje
się na liście sankcyjnej, Nationale‑Nederlanden poinformuje w ciągu 10 dni od dnia zrealizowania dyspozycji
Właściciela polisy o braku jej skuteczności.
Art. 5 W jaki sposób można objąć ochroną kolejną osobę?
1. Ochroną ubezpieczeniową w ramach Umowy może zostać objętych maksymalnie 10 Ubezpieczonych.
2. W czasie trwania Umowy liczba Ubezpieczonych może ulegać zmianie.
3. W czasie trwania Umowy możesz wskazać innego Ubezpieczonego głównego spośród Ubezpieczonych.
4. Objęcie ochroną ubezpieczeniową kolejnej osoby w czasie trwania umowy ubezpieczenia następuje na
Twój wniosek, za jej zgodą i zgodnie z zasadami obowiązującymi dla zawarcia Umowy. Dzień rozpoczęcia
ochrony ubezpieczeniowej przypada w 1. dniu Miesiąca polisowego po dniu akceptacji wniosku przez
Nationale‑Nederlanden.
5. Rezygnacja z obejmowania Ubezpieczonego ochroną ubezpieczeniową następuje na Twój lub Ubezpieczonego
wniosek. Ochrona ubezpieczeniowa dla danego Ubezpieczonego wygasa z końcem Miesiąca polisowego, w którym
ten wniosek został dostarczony do siedziby Nationale‑Nederlanden w Warszawie albo Przedstawicielowi.
Ochrona ubezpieczeniowa wygaśnie najpóźniej z końcem 10 następnego Miesiąca polisowego, jeżeli wniosek
został dostarczony do siedziby Nationale‑Nederlanden w Warszawie albo Przedstawicielowi później niż na 10 Dni
roboczych przed końcem Miesiąca polisowego.
Art. 6 Jak długo trwa Umowa?
1. Umowa podstawowa zawierana jest na okres nie krótszy niż 5 lat.
2. Umowa wygasa:
a) z upływem okresu, na jaki została zawarta,
b) z dniem wypłaty Sumy ubezpieczenia z tytułu śmierci Ubezpieczonego głównego; Umowa nie wygasa, jeżeli
wskazałeś innego Ubezpieczonego głównego spośród Ubezpieczonych w terminie 30 dni od dnia wypłaty Sumy
ubezpieczenia,
c) w rocznicę rozpoczęcia ochrony ubezpieczeniowej przypadającą bezpośrednio po dniu ukończenia
przez Ubezpieczonego głównego 75 lat; Umowa nie wygasa, jeżeli wskazałeś innego Ubezpieczonego
głównego spośród Ubezpieczonych w terminie co najmniej 15 dni przed tą rocznicą rozpoczęcia ochrony
ubezpieczeniowej,
d) z dniem rezygnacji z obejmowania ochroną ubezpieczeniową Ubezpieczonego głównego; Umowa nie wygasa,
jeżeli wskazałeś innego Ubezpieczonego głównego spośród Ubezpieczonych,
e) jeżeli ochroną ubezpieczeniową nie jest już objęty żaden Ubezpieczony,
f) w przypadku zmiany w Umowie, która spowodowała obniżenie Składki poniżej limitów wskazanych w Tabeli
limitów i opłat; Umowa nie wygasa, jeżeli obniżenie to nastąpiło w wyniku śmierci Ubezpieczonego.
3. Umowa zostaje rozwiązana, po uprzednim wezwaniu Właściciela polisy do zapłaty Składki, po upływie 60 dni od dnia
wymagalności pierwszej zaległej Składki.
4. W każdym momencie możesz wypowiedzieć Umowę lub Umowę dodatkową, składając pisemny wniosek do
Nationale‑Nederlanden. Umowa lub Umowa dodatkowa zostanie rozwiązana z końcem Miesiąca polisowego,
w którym ten wniosek został dostarczony do siedziby Nationale‑Nederlanden w Warszawie albo Przedstawicielowi.
Umowa lub Umowa dodatkowa wygaśnie najpóźniej z końcem następnego Miesiąca polisowego, jeżeli wniosek
został dostarczony do siedziby Nationale‑Nederlanden w Warszawie albo Przedstawicielowi później niż na 10 Dni
roboczych przed końcem Miesiąca polisowego, o ile wcześniej nie nastąpi jej rozwiązanie z powodu nieopłacenia
Składek.

Strona 7
Nationale-Nederlanden Towarzystwo Ubezpieczeń na Życie S.A.; ul. Topiel 12, 00-342 Warszawa; www.nn.pl;
Sąd Rejonowy dla m.st. Warszawy; XII Wydział Gospodarczy Krajowego Rejestru Sądowego KRS 0000028131,
NIP: 526-030-50-06; Kapitał zakładowy – 59 460 000 zł, wpłacony w całości.5. Jeśli jesteś osobą fizyczną, możesz odstąpić od Umowy lub od Umowy dodatkowej w terminie 30 dni, a jeśli
jesteś przedsiębiorcą – w terminie 7 dni, licząc od dnia otrzymania Dokumentu ubezpieczenia potwierdzającego
jej zawarcie. W takim przypadku zwrócimy Ci wpłaconą Składkę w terminie 10 Dni roboczych od dnia
otrzymania pisemnego oświadczenia o odstąpieniu od Umowy, z zastrzeżeniem że zwrot ten nastąpi, jeśli
Nationale‑Nederlanden będzie w stanie prawidłowo zidentyfikować Właściciela polisy i zweryfikować jego
tożsamość. W przypadku odstąpienia od Umowy dodatkowej zwrócimy Ci Składkę za Umowę dodatkową. Wskazane
jest, abyś w oświadczeniu o odstąpieniu podał numer rachunku bankowego do zwrotu Składki.
Art. 7 W jaki sposób Umowa dodatkowa może zostać przedłużona?
1. Najpóźniej 30 dni przed dniem zakończenia Umowy dodatkowej Nationale‑Nederlanden może przekazać
Właścicielowi polisy propozycję przedłużenia Umowy dodatkowej wraz z informacją o wysokości składki za Umowę
dodatkową, która będzie obowiązywała w kolejnym okresie. O ile Właściciel polisy nie zrezygnuje z przedłużenia
Umowy dodatkowej w sposób opisany poniżej, przedłużenie następuje w dniu następnym po dniu zakończenia
Umowy dodatkowej.
2. Przedłużenie nie nastąpi, jeśli Nationale‑Nederlanden nie przekaże Właścicielowi polisy propozycji przedłużenia
Umowy dodatkowej.
3. Ochroną ubezpieczeniową z tytułu przedłużonej Umowy dodatkowej objęty jest ten sam Ubezpieczony.
4. Nowa składka jest ustalana stosownie do aktualnego wieku Ubezpieczonego oraz okresu ubezpieczenia zgodnie
z aktualną taryfą Nationale‑Nederlanden.
5. Jeżeli Umowa dodatkowa została zawarta na warunkach szczególnych, to jej przedłużenie nastąpi z uwzględnieniem
tych warunków.
Art. 8 W jaki sposób można zrezygnować z przedłużenia Umowy dodatkowej?
1. Rezygnacja z przedłużenia Umowy dodatkowej następuje na podstawie oświadczenia o rezygnacji z jej przedłużenia
przekazanej przez Właściciela polisy do Nationale‑Nederlanden najpóźniej 10 Dni roboczych przed jej zakończeniem.
W takim przypadku Umowa dodatkowa ulega rozwiązaniu z upływem okresu na jaki została zawarta.
2. Jeżeli Właściciel polisy przekaże do Nationale‑Nederlanden informację o rezygnacji z przedłużenia Umowy
dodatkowej później niż 10 Dni roboczych przed jej zakończeniem, Umowa dodatkowa ulegnie rozwiązaniu zgodnie
z zasadami dotyczącymi wypowiadania Umów dodatkowych opisanych w Warunkach.
3. Właściciel Polisy może przekazać oświadczenie o rezygnacji z przedłużenia Umowy dodatkowej telefonicznie,
pisemnie lub w formie elektronicznej.
Art. 9 Jaka jest wysokość Składki i w jaki sposób ją opłacać? Kiedy przysługuje jej zwrot?
1. Wysokość składki za Umowę podstawową jest ustalana zgodnie z obowiązującą taryfą składek
Nationale‑Nederlanden w zależności od wieku każdego z Ubezpieczonych, Sum ubezpieczenia, okresu
ubezpieczenia, oraz z ewentualnym uwzględnieniem rabatów lub szczególnych warunków Umowy podstawowej.
2. Minimalna wysokość Składki oraz rabaty obowiązujące w ramach Umowy wskazane są w Tabeli limitów i opłat.
Limit minimalnej Składki obowiązuje przez cały czas trwania Umowy, chyba że obniżenie Składki poniżej tego limitu
nastąpi w wyniku śmierci Ubezpieczonego.
3. Wysokość Składki, z uwzględnieniem udzielonych rabatów, oraz terminy jej opłacania, wskazane są w Dokumencie
ubezpieczenia.
4. Składka może ulec zmianie w przypadku:
a) zawarcia, przedłużenia lub rozwiązania Umowy dodatkowej,
b) objęcia ochroną ubezpieczeniową kolejnej osoby,
c) wygaśnięcia ochrony ubezpieczeniowej udzielanej danemu Ubezpieczonego albo jego śmierci,
d) zmiany Sumy ubezpieczenia lub Sumy ubezpieczenia Umowy dodatkowej,
e) zmiany wariantu Umowy dodatkowej,
f) wygaśnięcia Umowy dodatkowej,
g) zmiany częstotliwości opłacania Składki,
h) zmiany metody opłacania Składki na polecenie zapłaty albo rezygnacji z polecenia zapłaty na rzecz innej metody
płatności.
5. Każda zmiana powodująca podwyższenie Składki, wprowadzona do Umowy w terminie innym niż termin płatności,
powoduje konieczność dopłaty.
6. Za dzień opłacenia Składki przyjmujemy dzień wpływu środków na rachunek Nationale‑Nederlanden.
7. Jeśli spóźniasz się z płatnością Składki, to zaliczymy otrzymaną Składkę na poczet Składki najdawniej wymaganej.

Strona 8
Nationale-Nederlanden Towarzystwo Ubezpieczeń na Życie S.A.; ul. Topiel 12, 00-342 Warszawa; www.nn.pl;
Sąd Rejonowy dla m.st. Warszawy; XII Wydział Gospodarczy Krajowego Rejestru Sądowego KRS 0000028131,
NIP: 526-030-50-06; Kapitał zakładowy – 59 460 000 zł, wpłacony w całości.8. Możesz wybrać miesięczną, kwartalną, półroczną albo roczną częstotliwość opłacania Składki. Zmiany częstotliwości
opłacania Składki dokonujesz po uzgodnieniu z Nami.
9. Zwrócimy Ci Składkę za okres, w którym nie udzielaliśmy ochrony ubezpieczeniowej.
Art. 10 Jak podwyższyć lub obniżyć Sumę ubezpieczenia?
1. Obniżenie Sumy ubezpieczenia odbywa się na Twój wniosek, po akceptacji przez Nationale‑Nederlanden.
2. Podwyższenie Sumy ubezpieczenia odbywa się na Twój wniosek, za zgodą Ubezpieczonego, po akceptacji przez
Nationale‑Nederlanden.
3. Przy podwyższeniu Sumy ubezpieczenia, możemy zwrócić się do Ciebie lub osoby, która jest objęta ochroną
ubezpieczeniową z prośbą o:
a) podanie dodatkowych informacji dotyczących stanu zdrowia, wykonywanego zawodu, uprawianego sportu lub hobby,
b) poddanie się badaniom lekarskim, które odbywają się na koszt Nationale‑Nederlanden w wyznaczonych
placówkach medycznych,
c) podanie informacji dotyczących sytuacji finansowej.
4. Jeżeli poziom ryzyka ubezpieczeniowego odbiega od standardowego, poinformujemy Ciebie i Ubezpieczonego
o możliwości podwyższenia Sumy ubezpieczenia na warunkach szczególnych albo odmówimy jej podwyższenia.
5. Suma ubezpieczenia może zostać obniżona po 2 Latach polisowych od dnia rozpoczęcia ochrony ubezpieczeniowej,
z zachowaniem minimalnej Składki.
6. Zmiana Sumy ubezpieczenia powoduje zmianę wysokości Składki za Umowę podstawową.
7. Nowa Suma ubezpieczenia obowiązuje od 1. dnia Miesiąca polisowego po dniu akceptacji wniosku przez
Nationale‑Nederlanden.
Art. 11 Co to jest indeksacja?
1. Indeksacja jest to podwyższenie Sumy ubezpieczenia oraz Sumy ubezpieczenia Umowy dodatkowej albo składki
za Umowę dodatkową w rocznicę rozpoczęcia ochrony ubezpieczeniowej, zgodnie ze wskaźnikiem indeksacji,
wynikającym ze wzrostu cen i kosztów utrzymania.
2. Wskaźnik indeksacji jest równy procentowemu wskaźnikowi wzrostu cen towarów i usług konsumpcyjnych za okres
12 miesięcy opublikowanemu przez Główny Urząd Statystyczny nie później niż 6 miesięcy przed dniem przekazania
Właścicielowi polisy informacji o indeksacji.
3. Wskaźnik indeksacji nie może być mniejszy niż 3%.
4. Indeksacja powoduje podwyższenie Składki.
5. Propozycję indeksacji przekażemy Tobie najpóźniej w terminie 30 dni przed rocznicą rozpoczęcia ochrony
ubezpieczeniowej.
6. Jeśli będziesz chciał zrezygnować z indeksacji, to powinieneś poinformować o tym Nationale‑Nederlanden (pisemnie
lub telefonicznie) najpóźniej na 14 dni przed rocznicą rozpoczęcia ochrony ubezpieczeniowej. Brak takiej informacji
oznacza wyrażenie zgody na indeksację. Możesz zrezygnować z indeksacji w najbliższym Roku polisowym albo do
odwołania. Jeśli Twoja rezygnacja dotyczy okresu dłuższego – w dowolnym momencie możesz zmienić decyzję.
Wystarczy, że poinformujesz o tym Nationale‑Nederlanden najpóźniej na 14 dni przed rocznicą rozpoczęcia ochrony
ubezpieczeniowej.
Art. 12 Jakie są obowiązki Właściciela polisy i Ubezpieczonego?
1. Jako Właściciel polisy zobowiązany jesteś do:
a) opłacania Składki,
b) udostępnienia Ubezpieczonemu treści Warunków,
c) poinformowania Ubezpieczonego o zmianie wysokości Sumy ubezpieczenia, jeśli taka miała miejsce w trakcie
trwania Umowy,
d) przekazania Ubezpieczonemu informacji o zmianie warunków Umowy wraz z określeniem jej wpływu na
wartość Świadczeń. Informację tę powinieneś przekazać Ubezpieczonemu przed zaakceptowaniem przez Ciebie
zmiany,
e) przekazania do Nationale‑Nederlanden zgody Ubezpieczonego, jeśli zmiany wprowadzane w Umowie są na jego
niekorzyść.
2. Właściciel polisy oraz każdy Ubezpieczony zobowiązani są do udzielenia zgodnych z prawdą odpowiedzi na pytania
zadane przez Nationale‑Nederlanden – przed zawarciem Umowy, przed podwyższeniem Sumy ubezpieczenia lub
przed dokupieniem.

Strona 9
Nationale-Nederlanden Towarzystwo Ubezpieczeń na Życie S.A.; ul. Topiel 12, 00-342 Warszawa; www.nn.pl;
Sąd Rejonowy dla m.st. Warszawy; XII Wydział Gospodarczy Krajowego Rejestru Sądowego KRS 0000028131,
NIP: 526-030-50-06; Kapitał zakładowy – 59 460 000 zł, wpłacony w całości.Art. 13 Komu i jaką kwotę wypłacimy po śmierci Ubezpieczonego?
1. Ubezpieczony wyznacza Uposażonych oraz decyduje, jaką część Sumy ubezpieczenia otrzyma każdy z nich.
2. Ubezpieczony ma prawo w dowolnym czasie wskazać innego Uposażonego. Osoba ta staje się Uposażonym z dniem
otrzymania oświadczenia Ubezpieczonego przez Nationale‑Nederlanden.
3. Uposażony wyznaczony w Umowie podstawowej jest jednocześnie Uposażonym w Umowie dodatkowej, w ramach
której ochroną ubezpieczeniową objęte jest życie Ubezpieczonego.
4. Uposażony nabywa prawo do Pieniędzy z chwilą śmierci Ubezpieczonego.
5. W przypadku śmierci Ubezpieczonego wypłacimy Sumę ubezpieczenia i Sumę ubezpieczenia Umowy dodatkowej,
w ramach której ochroną ubezpieczeniową objęte jest życie Ubezpieczonego.
6. Jeżeli w chwili śmierci Ubezpieczonego, wskazany Uposażony nie żyje albo nie istnieje, należną jemu część
Świadczenia otrzymują pozostali Uposażeni zgodnie ze wskazaniem Ubezpieczonego.
7. Jeżeli Ubezpieczony nie wyznaczył Uposażonych lub jeśli do czasu jego śmierci wszyscy wyznaczeni Uposażeni
zmarli, nie istnieją lub utracili prawo do Świadczenia, zostaną one wypłacone członkom rodziny Ubezpieczonego
w następującej kolejności:
a) małżonek,
b) dzieci,
c) wnuki,
d) rodzice,
e) rodzeństwo,
f) dzieci rodzeństwa.
Otrzymanie Pieniędzy przez osoby należące do wyższej grupy wyklucza ich otrzymanie przez osoby należące
do grupy niższej (grupa najwyższa: „a”). Osoby z tej samej grupy otrzymują równe kwoty. W tym przypadku
wszystkie zapisy dotyczące Uposażonych stosuje się odpowiednio do członków rodziny. W przypadku braku tych
osób, Pieniądze zostaną wypłacone spadkobiercom Ubezpieczonego z wyłączeniem gminy ostatniego miejsca
zamieszkania spadkodawcy i Skarbu Państwa.
8. Jeżeli Ubezpieczony wskazał więcej niż jednego Uposażonego, każdy z nich otrzyma określoną przez niego część
Sumy ubezpieczenia. Jeżeli Ubezpieczony nie wskazał, jaki procent Sumy ubezpieczenia ma otrzymać każdy
Uposażony, Uposażeni otrzymają równe części. Jeśli podział między Uposażonych nie sumuje się do 100%,
wypłacimy Pieniądze proporcjonalnie do określonego przez Ubezpieczonego podziału.
9. Świadczenie nie przysługuje osobie, która umyślnie przyczyniła się do jej śmierci Ubezpieczonego. W takim
przypadku należną jej część otrzymują pozostałe osoby uprawnione zgodnie ze wskazaniem Ubezpieczonego.
Art. 14 Kiedy wypłacimy Świadczenie?
1. O zajściu zdarzenia objętego ubezpieczeniem z tytułu Umowy należy nas poinformować. Przed wypłatą świadczenia
będziemy weryfikować tożsamość osoby uprawnionej.
2. Do wypłaty Pieniędzy z tytułu śmierci potrzebujemy wniosku o wypłatę wraz z następującymi dokumentami:
a) kopii dowodu osobistego, paszportu lub innego urzędowego dokumentu potwierdzającego tożsamość
Uposażonego lub innej osoby uprawnionej,
b) skróconego odpisu aktu zgonu oraz zaświadczenia stwierdzającego przyczynę śmierci Ubezpieczonego
wystawionego przez Lekarza lub organy do tego upoważnione,
c) innych dokumentów, o które poprosimy, niezbędnych do ustalenia odpowiedzialności Nationale‑Nederlanden
albo wysokości Świadczenia.
3. Dokumenty niezbędne do wypłaty Pieniędzy z tytułu Umowy dodatkowej zawarte są w Ogólnych warunkach
ubezpieczenia tej umowy.
4. Dokumenty powinny być dostarczone do Nationale‑Nederlanden w oryginałach.
5. Jeżeli nie jest możliwe dostarczenie oryginałów dokumentów, należy dostarczyć ich kopie poświadczone za
zgodność z oryginałem przez odpowiedni organ wydający dokument, notariusza albo osobę reprezentującą
Nationale‑Nederlanden (np. Przedstawiciela).
6. Dokumentacja medyczna może być potwierdzona za zgodność z oryginałem także przez uprawnionego pracownika
przychodni, szpitala lub innej placówki medycznej, w której Ubezpieczony był zarejestrowany i leczony w związku ze
zdarzeniem objętym ochroną ubezpieczeniową z tytułu Umowy.
7. Jeżeli dostarczenie dokumentów znajdujących się w sądach, prokuraturze, jednostkach organizacyjnych policji,
szpitalach, innych organach bądź instytucjach jest niemożliwe, utrudnione lub osoba składająca wniosek o wypłatę
Pieniędzy nie zamierza ich przedstawić, osoba ta zobowiązana jest do podania nazwy i adresu organu lub instytucji,
w której dokumenty te się znajdują.

Strona 10
Nationale-Nederlanden Towarzystwo Ubezpieczeń na Życie S.A.; ul. Topiel 12, 00-342 Warszawa; www.nn.pl;
Sąd Rejonowy dla m.st. Warszawy; XII Wydział Gospodarczy Krajowego Rejestru Sądowego KRS 0000028131,
NIP: 526-030-50-06; Kapitał zakładowy – 59 460 000 zł, wpłacony w całości.8. Realizacja świadczenia nastąpi nie później niż w terminie 30 dni po otrzymaniu przez Nationale‑Nederlanden
zawiadomienia o zajściu zdarzenia ubezpieczeniowego. Gdyby, z zachowaniem należytej staranności, wyjaśnienie
okoliczności koniecznych do ustalenia odpowiedzialności Nationale‑Nederlanden albo wysokości Świadczenia
okazało się niemożliwe w powyższym terminie, Pieniądze zostaną wypłacone w terminie 14 dni od dnia, gdy
wyjaśnienie tych okoliczności stało się możliwe. Bezsporną część Świadczenia wypłacimy zawsze w terminie 30 dni
od otrzymania zawiadomienia.
9. Wypłaty będą realizowane zgodnie z dyspozycją uprawnionego do Świadczenia – na rachunek bankowy lub w inny
sposób.
10. W przypadku odmowy lub częściowej odmowy wypłaty Świadczenia osoba uprawniona ma prawo złożyć pisemne
odwołanie do Zarządu Nationale‑Nederlanden.
Art. 15 W jakich sytuacjach nie udzielamy ochrony ubezpieczeniowej i nie wypłacimy pieniędzy?
1. Nie wypłacimy Pieniędzy z tytułu Umowy, jeżeli zdarzenie ubezpieczeniowe zaszło w następstwie:
a) działań wojennych, stanu wojennego,
b) czynnego i dobrowolnego udziału w aktach przemocy, aktach terroryzmu, rozruchach, zamieszkach,
c) zdarzenia bezpośrednio związanego z masowym skażeniem chemicznym, biologicznym lub radioaktywnym
spowodowanym działaniem broni lub urządzenia wykorzystującego energię rozszczepienia jądrowego lub
promieniotwórczość.
2. Nie wypłacimy Pieniędzy z tytułu Umowy podstawowej, jeżeli śmierć Ubezpieczonego nastąpiła w wyniku
samobójstwa w okresie 12 miesięcy od dnia rozpoczęcia ochrony ubezpieczeniowej.
3. Nationale‑Nederlanden nie dokona wypłaty świadczeń (w tym świadczenia z tytułu Umowy podstawowej,
świadczeń z tytułu Umów dodatkowych, jak również kwot wypłacanych w związku z odstąpieniem od umowy
ubezpieczenia), które miałoby być realizowane na rzecz (lub w celu):
a) osoby występującej na liście sankcyjnej,
b) osoby zamieszkałej w krajach o nie akceptowalnym poziomie ryzyka (kraje UHRC), a także na rzecz podmiotów
prowadzących swą działalność lub też posiadający swą siedzibę w jednym z krajów UHRC,
c) organów rządowych, władz publicznych lub też ich agend (w tym także ambasad) krajów UHRC (niezależenie od
miejsca ich lokalizacji lub siedziby),
d) osób lub podmiotów działających w imieniu i na rzecz organów rządowych krajów UHRC (niezależenie od
miejsca ich lokalizacji lub siedziby),
e) podmiotu, niezależnie od miejsca lokalizacji lub siedziby, należącego lub kontrolowanego pośrednio lub
bezpośrednio przez jedną z osób lub podmiotów wymienionych w lit. a) – d),
f) finansowania towarów lub usług pochodzących, sprowadzanych, przekazywanych, transportowanych,
przeładowywanych do/z lub za pośrednictwem krajów UHRC.
4. Przez kraje UHRC należy rozumieć kraje o nieakceptowalnym poziomie ryzyka, identyfikowane na podstawie
wiarygodnych źródeł o charakterze publicznym, w tym w szczególności na podstawie: raportów zawierających wyniki
ewaluacji krajowych systemów przeciwdziałania praniu pieniędzy oraz finansowaniu terroryzmu przeprowadzanych
przez Komisję Unii Europejskiej oraz Grupę Specjalną do spraw Przeciwdziałania Praniu Pieniędzy (FATF), rezolucji
Organizacji Narodów Zjednoczonych w zakresie embarg handlowych nakładanych na kraje łamiące prawa człowieka.
Lista krajów UHRC może ulegać zmianie w związku ze zmianą kwalifikacji dokonanej przez wskazane wyżej organizacje.
5. Aktualna lista krajów UHRC dostępna jest na stronie www.nn.pl/uhrc.
Art. 16 W jaki sposób przekazywać do nas korespondencję?
1. Korespondencja związana z Umową powinna być przekazana na adres siedziby Nationale‑Nederlanden w Warszawie
lub w inny sposób uzgodniony z Nationale‑Nederlanden.
2. Wskazane jest, aby korespondencja kierowana do Nationale‑Nederlanden zawierała informacje umożliwiające
identyfikację Umowy, takie jak: imię i nazwisko, numer polisy lub PESEL. Korespondencja musi zostać podpisana
przez osobę uprawnioną.
3. My przesyłamy korespondencję na ostatni adres podany przez adresata.
Art. 17 Reklamacje
1. Właściciel polisy, Ubezpieczony, Uposażony lub osoba uprawniona z Umowy, spadkobierca posiadający interes
prawny w ustaleniu odpowiedzialności lub spełnieniu świadczenia do Umowy mają prawo złożyć Reklamację.
2. Reklamacja może zostać złożona:
a) elektronicznie – za pomocą formularza, który jest dostępny na naszej stronie internetowej www.nn.pl,

Strona 11
Nationale-Nederlanden Towarzystwo Ubezpieczeń na Życie S.A.; ul. Topiel 12, 00-342 Warszawa; www.nn.pl;
Sąd Rejonowy dla m.st. Warszawy; XII Wydział Gospodarczy Krajowego Rejestru Sądowego KRS 0000028131,
NIP: 526-030-50-06; Kapitał zakładowy – 59 460 000 zł, wpłacony w całości.b) pisemnie – osobiście w punkcie obsługi klienta w naszej siedzibie lub listownie na nasz adres ul. Topiel 12,
00‑342 Warszawa,
c) ustnie – telefonicznie pod numerem telefonu 801 20 30 40 lub 22 522 71 24 albo osobiście w punkcie obsługi
klienta w naszej siedzibie.
3. Odpowiedzi na reklamację udzielamy najszybciej jak to możliwe. Najpóźniej do 30 dni od dnia otrzymania reklamacji.
4. W szczególnie skomplikowanych przypadkach, jeśli nie będziemy mogli odpowiedzieć na reklamację do 30 dni,
poinformujemy osobę, która ją złożyła:
a) jakie są przyczyny opóźnienia,
b) jakie okoliczności musimy jeszcze poznać, aby rozpatrzeć sprawę,
c) jaki jest nowy termin naszej odpowiedzi. Nie może on być dłuższy niż 60 dni od otrzymania reklamacji.
5. Odpowiemy na reklamację na piśmie. Odpowiedź przekażemy listownie na wskazany adres osoby, która ją składała.
6. Na wniosek osoby, która składała reklamację, odpowiedź na nią wyślemy elektronicznie na podany przez tę osobę
adres email.
Art. 18 Podatki
1. Kwoty otrzymane przez osoby fizyczne z tytułu ubezpieczeń na życie są wolne od podatku zgodnie z art. 21 ust. 1 pkt 4
ustawy z dnia 26 lipca 1991 r. o podatku dochodowym od osób fizycznych.
2. Kwoty otrzymane przez osoby prawne z tytułu ubezpieczeń na życie podlegają opodatkowaniu podatkiem
dochodowym od osób prawnych zgodnie z art. 12 ust. 1 ustawy z dnia 15 lutego 1992 r. o podatku dochodowym od
osób prawnych.
3. Składkę z tytułu umowy opłaca Właściciel. Wysokość Składki wyrażona jest w kwotach netto w rozumieniu
przepisów o podatku od towarów i usług. W przypadku nałożenia innych podatków pośrednich obciążających
Składkę Nationale‑Nederlanden może powiększyć Składkę o ich wysokość.
4. Jeżeli postawienie kwot z tytułu ubezpieczenia na życie do dyspozycji osoby uprawnionej powoduje obowiązek
zapłaty podatków lub innych opłat, takie podatki lub opłaty nie obciążają Nationale‑Nederlanden.
Art. 19 System monetarny
W przypadku zmiany systemu monetarnego w Polsce lub denominacji polskiej waluty zobowiązania finansowe wynikające
z Umowy będą odpowiednio zmienione, zgodnie z kursem wymiany złotego ogłoszonym przez Narodowy Bank Polski.
Art. 20 Rozstrzyganie sporów
1. W przypadku wystąpienia sporu z Nationale‑Nederlanden Właściciel polisy, Ubezpieczony, Uposażony lub osoba
uprawniona z Umowy może zwrócić się o pomoc do miejskiego lub powiatowego Rzecznika konsumenta lub
Rzecznika Finansowego
2. Nationale‑Nederlanden podlega nadzorowi Komisji Nadzoru Finansowego.
3. Umowa zawarta na podstawie Warunków podlega przepisom prawa polskiego.
4. Powództwo o roszczenia wynikające z Umowy można wytoczyć albo według przepisów o właściwości ogólnej albo
przed sąd właściwy dla miejsca zamieszkania lub siedziby Właściciela polisy, Ubezpieczonego, Uposażonego lub
uprawnionego z Umowy. Powód będący Właścicielem polisy, Ubezpieczonym, Uposażonym lub uprawnionym
z Umowy, może wytoczyć powództwo przed sąd właściwy dla swojego miejsca zamieszkania bądź sąd właściwy dla
siedziby Nationale‑Nederlanden. Nationale‑Nederlanden może wytoczyć powództwo jedynie przed sąd właściwy
dla miejsca zamieszkania lub siedziby pozwanego, czyli Właściciela polisy, Ubezpieczonego, Uposażonego lub
uprawnionego z Umowy.