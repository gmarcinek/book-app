CHUNK 23 - 2278 chars
Type: unknown
==================================================
Tabela limitów i opłat” – dokument zawierający stawki opłat, rabaty (zniżki), limity i wskaźniki stosowane w Umowie.
Dokument ten stanowi integralną część Umowy i jest przekazywany Właścicielowi polisy wraz z Warunkami.

Strona 5
Nationale-Nederlanden Towarzystwo Ubezpieczeń na Życie S.A.; ul. Topiel 12, 00-342 Warszawa; www.nn.pl;
Sąd Rejonowy dla m.st. Warszawy; XII Wydział Gospodarczy Krajowego Rejestru Sądowego KRS 0000028131,
NIP: 526-030-50-06; Kapitał zakładowy – 59 460 000 zł, wpłacony w całości.20. „Lekarz” – osoba posiadająca wymagane kwalifikacje, potwierdzone odpowiednimi dokumentami, do udzielania
świadczeń zdrowotnych, w szczególności do: badania stanu zdrowia, rozpoznania chorób i zapobiegania im, leczenia
i rehabilitacji chorych, udzielania porad lekarskich, a także wydawania opinii i orzeczeń lekarskich w zakresie swojej
specjalizacji.
21. „Przedstawiciel” – osoba wykonująca czynności agencyjne w zakresie pośrednictwa ubezpieczeniowego
dla Nationale‑Nederlanden na zlecenie Agenta Ubezpieczeniowego Nationale‑Nederlanden lub sam Agent
Ubezpieczeniowy Nationale‑Nederlanden.
22. „Reklamacja” – wystąpienie skierowane do Nationale‑Nederlanden przez Właściciela polisy, Ubezpieczonego,
Uposażonego lub uprawnionego z Umowy, spadkobiercę posiadającego interes prawny w ustaleniu
odpowiedzialności lub spełnieniu świadczenia z Umowy, w którym zgłaszane są zastrzeżenia dotyczące usług
świadczonych przez Nationale‑Nederlanden.
23. „Beneficjent rzeczywisty” – beneficjent rzeczywisty zgodnie z art. 2 ust. 2 ustawy z dnia 1 marca 2018 roku
o przeciwdziałaniu praniu pieniędzy i finansowaniu terroryzmu (Dz. U. 2018 poz. 723 z późn. zm.), to jest typowo
każda osoba fizyczna sprawującą bezpośrednio lub pośrednio kontrolę nad Właścicielem polisy poprzez posiadane
uprawnienia, które wynikają z okoliczności prawnych lub faktycznych, umożliwiające wywieranie decydującego
wpływu na czynności lub działania podejmowane przez Właściciela polisy .
Art. 2 Kogo ubezpieczamy w ramach Umowy podstawowej i w jakim zakresie?
1. Ochroną ubezpieczeniową może zostać objęta osoba, która ukończyła 1. rok życia i nie ukończyła 71. roku życia.
2. Ubezpieczamy życie Ubezpieczonego i w przypadku jego śmierci wypłacimy Pieniądze Uposażonym lub innym
osobom uprawnionym.