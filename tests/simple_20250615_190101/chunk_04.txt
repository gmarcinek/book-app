CHUNK 4 - 2307 chars
Type: unknown
==================================================
Artykuł 5. Zawarcie Umowy i początek odpowiedzialności Ubezpieczyciela
1. Ochroną ubezpieczeniową mogą zostać objęci Abonenci, którzy:
a) w dniu rozpoczęcia ochrony ubezpieczeniowej ukończyli 18. rok życia, a nie ukończyli 65. roku życia i
b) mają miejsce zamieszkania w Polsce oraz
c) zgodzili się na zawarcie Umowy oraz doliczenie składki do faktury za usługi telekomunikacyjne.
Jeśli Ubezpieczony nie spełnia tych warunków lub jeśli poda informacje niezgodne z prawdą, zgoda Ubezpieczonego na
zawarcie Umowy jest bezskuteczna i nie powoduje zobowiązań po stronie Ubezpieczyciela , z wyjątkiem zwrotu otrzymanej
składki .
2. Umowa zostaje zawarta i ochrona ubezpieczeniowa rozpoczyna się 10. dnia po dniu, w którym Abonent zgodził się
na zawarcie Umowy, o ile Abonent nie powiadomi Ubezpieczyciela o braku woli zawarcia Umowy telefonicznie:
+48 881 971 001 lub pisemnie na adres: Nationale-Nederlanden Usługi Finansowe Sp. z o. o., Skrytka pocztowa nr 25,
26-614 Radom.
3. Umowa zawierana jest na okres obowiązywania Umowy . Umowa zostaje przedłużona na kolejny okres rozliczeniowy , jeżeli
Ubezpieczony opłaci składkę przed upływem 14 dni liczonych od terminu płatności składki .
4. Pierwsza składka jest wymagana za okres rozliczeniowy, który rozpoczyna się od daty zawarcia Umowy i trwa do końca
okresu rozliczeniowego następującego po okresie rozliczeniowym , w którym została zawarta Umowa.
5. W przypadku przedłużenia Umowy wysokość składki i inne warunki Umowy mogą zmienić się w stosunku do okresu
poprzedzającego.
6. W przypadku zmiany warunków, na jakich Umowa może być przedłużana, Ubezpieczyciel wyśle powiadomienie o tym do
Ubezpieczonego nie później niż 14 dni przed datą, do której Ubezpieczony jest zobowiązany opłacić kolejną składkę .
7. W przypadku niezaakceptowania przez Ubezpieczonego zmienionych warunków Umowy poprzez nieopłacenie kolejnej
składki nie będzie ona przedłużana i wygaśnie z końcem okresu obowiązywania Umowy , za który została opłacona ostatnia
składka .
8. Ubezpieczyciel może nie zaproponować przedłużenia Umowy na kolejny okres obowiązywania Umowy . W takim przypadku
Ubezpieczyciel wyśle powiadomienie o tym do Ubezpieczonego nie później niż 14 dni przed datą, do której Ubezpieczony
może opłacić kolejną składkę przy przedłużeniu na kolejny okres rozliczeniowy .