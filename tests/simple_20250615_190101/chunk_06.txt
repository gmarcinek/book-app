CHUNK 6 - 4280 chars
Type: unknown
==================================================
Artykuł 7. Zgłoszenie roszczenia i wypłata świadczenia
WYJAŚNIENIE: Zdarzenie ubezpieczeniowe można zgłosić do Ubezpieczyciela w wybrany sposób:
• telefonicznie: +48 881 971 001 (koszt połączenia zgodnie z taryfą operatora) lub
• pisemnie na adres: Nationale-Nederlanden Usługi Finansowe Sp. z o. o., Skrytka pocztowa nr 25, 26-614 Radom.
1. Informacje o wymaganych dokumentach i możliwościach ich poświadczania znajdują się we wniosku o wypłatę świadczenia
(dalej Formularz). Jest on dostępny na stronach: www.nn.pl i www.t-mobile.pl.
2. W terminie 7 dni od daty otrzymania informacji o zdarzeniu ubezpieczeniowym Ubezpieczyciel prześle osobie zgłaszającej
roszczenie Formularz i poinformuje o wymaganych dokumentach określonych w punkcie 3 poniżej.
3. Do ustalenia prawa osoby zgłaszającej roszczenie do świadczenia niezbędne jest przekazanie Ubezpieczycielowi :
– wypełnionego wniosku o wypłatę świadczenia – na Formularzu lub w formie pisemnego wniosku, który będzie zawierał
dane wskazane na Formularzu,
– kopii dokumentacji medycznej z leczenia, w tym z pierwszego zgłoszenia się do lekarza po zdarzeniu, opisów oraz
wyników badań obrazowych (RTG, USG, MR, CT itp.), oraz informującej o zakończeniu leczenia i rehabilitacji,
– kopii dokumentacji dotyczącej okoliczności i przebiegu zdarzenia, sporządzonej przez organy policji, prokuratury, kopii
wyroku sądu, a w razie ich braku wskazanie adresów i numerów spraw jednostek policji, prokuratury lub sądu, które
prowadziły lub prowadzą postępowanie w sprawie,
– kopii protokołu powypadkowego sporządzonego przez pracodawcę – w przypadku wypadku w pracy,
– kopii innych dokumentów potwierdzających okoliczności wypadku,
– kopii odpisu skróconego aktu małżeństwa Ubezpieczonego – w przypadku, gdy zdarzenie dotyczy Małżonka ,
– kopii odpisu skróconego aktu urodzenia Dziecka lub postanowienia sądu o przysposobieniu Dziecka – w przypadku, gdy
zdarzenie dotyczy Dziecka ,
– kopii dokumentu tożsamości Ubezpieczonego lub potwierdzenie tożsamości przez notariusza, organ wydający
dokument. W przypadku osób, które przebywają poza granicami kraju, tożsamość może potwierdzić ambasador lub
konsul Rzeczpospolitej Polskiej.
4. Na podstawie otrzymanych dokumentów Ubezpieczyciel potwierdzi uprawnienia osoby zgłaszającej roszczenie
do świadczenia z tytułu Umowy.
5. Jeśli potrzebne będą dodatkowe dokumenty, Ubezpieczyciel poinformuje o tym niezwłocznie osobę zgłaszającą roszczenie.
6. Ubezpieczyciel ma prawo też żądać oryginalnych dokumentów lub kopii poświadczonych za zgodność z oryginałem.
Za zgodność z oryginałem dokumenty mogą poświadczyć: notariusz lub organ, który wydał dokument.
7. Dokumentacja dotycząca zdarzenia ubezpieczeniowego, które miało miejsce poza granicami Polski, musi być przetłumaczona
na język polski przez tłumacza przysięgłego, na koszt osoby, która zgłasza roszczenie.
8. Ubezpieczyciel zastrzega sobie prawo do weryfikacji dostarczonej dokumentacji oraz zasięgania dodatkowych opinii
specjalistów, jeśli jest ona niekompletna lub informacje w niej zawarte wymagają potwierdzenia.
9. Ubezpieczyciel może wystąpić z wnioskiem do policji, prokuratury, sądu, placówek medycznych i innych instytucji
publicznych o dodatkowe informacje dotyczące okoliczności zdarzenia ubezpieczeniowego , o czym poinformuje osobę
uprawnioną do świadczenia.
10. Ubezpieczyciel zobowiązuje się wypłacić świadczenie w terminie 30 dni, licząc od daty otrzymania powiadomienia
o zdarzeniu ubezpieczeniowym .
11. Gdyby wyjaśnienie w powyższym terminie okoliczności koniecznych do ustalenia odpowiedzialności Ubezpieczyciela
albo wysokości świadczenia okazało się niemożliwe, świadczenie powinno być wypłacone w ciągu 14 dni, licząc od dnia,
w którym przy zachowaniu należytej staranności wyjaśnienie tych okoliczności było możliwe. Jednakże bezsporną część
świadczenia Ubezpieczyciel powinien wypłacić w 30-dniowym terminie wskazanym w punkcie 10 powyżej.
12. Jeżeli osoba zgłaszająca roszczenie nie przedstawiła wymaganych dokumentów niezbędnych do ustalenia zasadności
i wysokości świadczenia, Ubezpieczyciel może odmówić wypłaty świadczenia.
13. Jeżeli świadczenie nie przysługuje, Ubezpieczyciel powiadomi o tym pisemnie osoby uprawnione do świadczenia,
uzasadniając odmowę w terminach określonych w punktach 10 i 11 powyżej.