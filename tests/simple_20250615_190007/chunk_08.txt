CHUNK 8 - 2686 chars
Type: unknown
==================================================
Artykuł 9. Wyłączenia odpowiedzialności Ubezpieczyciela
WAŻNE: Prosimy o zwrócenie szczególnej uwagi na przypadki, w których Ubezpieczyciel może odmówić wypłaty
świadczenia.
Ubezpieczyciel nie wypłaci świadczenia z tytułu uszkodzenia ciała wskutek NW , jeżeli obrażenia fizyczne odpowiednio
Ubezpieczonego, Małżonka lub Partnera, lub Dziecka powstały w wyniku:
a) choroby, niepełnosprawności fizycznej, zaburzeń psychicznych lub zaburzeń zachowania sklasyfikowanych jako F00-F99
w rozumieniu Międzynarodowej Klasyfikacji Chorób i Problemów Zdrowotnych ICD-10 oraz medycznych lub chirurgicznych
skutków ich leczenia, lumbago, rwy kulszowej, zwyrodnienia kręgosłupa, dyskopatii, kręgozmyku, przepukliny krążka
miażdżystego, przepukliny, zatrucia ptomainami lub infekcji bakteryjnej (z wyjątkiem infekcji ropnej powstałej w wyniku
przypadkowego skaleczenia lub zranienia),
b) wypadku wynikłego z faktu pozostawania odpowiednio przez Ubezpieczonego, Małżonka lub Partnera , lub Dziecko w stanie
po spożyciu alkoholu, leków, z wyjątkiem zażywanych zgodnie z zaleceniem lekarza, narkotyków lub innych substancji
toksycznych,
c) samookaleczenia lub okaleczenia na prośbę odpowiednio Ubezpieczonego , Małżonka lub Partnera, lub Dziecka, niezależnie
od stanu ich poczytalności,
d) zdarzenia związanego z masowym skażeniem chemicznym, biologicznym lub radioaktywnym spowodowanym działaniem
broni lub urządzenia wykorzystującego energię rozszczepienia jądrowego lub promieniotwórczość,
e) działań wojennych, czynnego udziału w aktach terroru lub masowych rozruchach społecznych,
f) obrażeń odniesionych na skutek usiłowania popełnienia lub popełnienia umyślnego przestępstwa, umyślnego udziału
w innym czynie zabronionym lub stawiania oporu podczas aresztowania lub zatrzymania,
g) wykonywania czynności służbowych/zawodowych właściwych dla policji, wojska, Straży Granicznej, straży pożarnej,
straży gminnej (miejskiej), bądź jednostki pomocniczej lub cywilnej działającej w strukturach armii, niezależnie od formy
zatrudnienia lub pełnienia służby,
h) zawodowego i wyczynowego uprawiania sportu ,
i) uprawiania wspinaczki, skoków spadochronowych, lotów szybowcowych, paralotniarstwa, nurkowania, speleologii,
sportów walki, sportów motorowych lub motorowodnych, uczestnictwa w rajdach samochodowych lub rajdach
motocyklowych, jazdy motocyklem poza drogami w rozumieniu przepisów o ruchu drogowym,
j) uczestnictwa w zawodach z użyciem pojazdów kołowych , zawodach z użyciem łodzi lub nart wodnych lub zawodach
konnych,
k) podróży jakimkolwiek statkiem powietrznym w charakterze pasażera lub innym, z wyjątkiem lotu w charakterze pasażera
samolotem pasażerskich licencjonowanych linii lotniczych .