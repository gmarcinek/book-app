CHUNK 3 - 5668 chars
Type: unknown
==================================================
Artykuł 4. Zakres ubezpieczenia
1. Zakres ochrony Umowy , w zależności od pakietu ubezpieczenia, obejmuje zdarzenia ubezpieczeniowe :
a) Pakiety Standard i Premium:
− uszkodzenie ciała Ubezpieczonego wskutek NW ;

4b) Pakiet Duet , przy czym ochroną z tytułu Umowy może być objęte w tym samym czasie zdrowie jednej z osób – Małżonka
lub Partnera :
− uszkodzenie ciała Ubezpieczonego wskutek NW ,
− uszkodzenie ciała Małżonka lub Partnera wskutek NW ;
c) Pakiet Rodzinny , przy czym ochroną z tytułu Umowy może być objęte w tym samym czasie zdrowie jednej z osób
– Małżonka lub Partnera oraz zdrowie każdego Dziecka :
− uszkodzenie ciała Ubezpieczonego wskutek NW ,
− uszkodzenie ciała Małżonka lub Partnera wskutek NW ,
− uszkodzenie ciała Dziecka wskutek NW .
2. Zakres ubezpieczenia, wysokość sum ubezpieczenia i składka są określone w Polisie, zgodnie z pakietem ochrony wybranym
przez Ubezpieczonego.
3. Ubezpieczony może w dowolnym momencie obowiązywania Umowy wnioskować o zmianę pakietu ubezpieczenia lub
zmianę osoby wskazanej jako Partner Ubezpieczonego w Pakiecie Duet lub Rodzinnym pod warunkiem:
a) powiadomienia o zmianie Ubezpieczyciela za pośrednictwem Infolinii Ubezpieczyciela najpóźniej na 7 dni przed
opłaceniem kolejnej składki oraz
b) wyrażenia zgody przez Ubezpieczyciela na wnioskowaną zmianę, oraz
c) opłacenia przez Ubezpieczonego związanej z tym należnej składki.
4. Oświadczenie o zmianie Umowy powinno zawierać co najmniej: imię i nazwisko Ubezpieczonego , numer PESEL, numer
Polisy oraz:
− nazwę wybieranego pakietu ubezpieczenia – w przypadku zmiany pakietu ubezpieczenia,
− imię i nazwisko nowego Partnera i jego datę urodzenia – w przypadku zmiany osoby wskazanej jako Partner
Ubezpieczonego w Pakiecie Duet lub Rodzinnym.
5. Zmiana Umowy wchodzi w życie z początkiem okresu ubezpieczenia:
− za który została opłacona składka w zmienionej wysokości – w przypadku zmiany pakietu ubezpieczenia,
− następującego po złożeniu ustnego oświadczenia o zmianie osoby wskazanej jako Partner Ubezpieczonego w Pakiecie
Duet lub w Pakiecie Rodzinnym.
6. Dokument potwierdzający zmianę Umowy jest załącznikiem do Umowy .
PRZYKŁAD: Po zawarciu Umowy Ubezpieczony może wnioskować o:
a) rozszerzenie zakresu ochrony ubezpieczeniowej:
– dla Małżonka lub Partnera Ubezpieczonego przez zmianę Pakietu Standard lub Premium na Pakiet Duet
lub Rodzinny,
– dla Dziecka Ubezpieczonego przez zmianę Pakietu Standard lub Premium, lub Duet na Pakiet Rodzinny, lub
b) rezygnację z zakresu ochrony ubezpieczeniowej:
– dla Małżonka lub Partnera Ubezpieczonego przez zmianę Pakietu Duet lub Rodzinny na Pakiet Standard
lub Premium, lub
– dla Dziecka Ubezpieczonego przez zmianę Pakietu Rodzinnego odpowiednio na Pakiet Duet lub na Pakiet
Standard, lub Premium,
c) zmianę osoby wskazanej jako Partner Ubezpieczonego w Pakiecie Duet lub Rodzinnym.
7. Świadczenie na wypadek uszkodzenia ciała wskutek NW
a) W przypadku uszkodzenia ciała odpowiednio Ubezpieczonego, Małżonka lub Partnera, lub Dziecka wskutek NW
Ubezpieczyciel wypłaci Ubezpieczonemu świadczenie w wysokości procentu sumy ubezpieczenia określonego w Tabeli
uszkodzeń ciała wskutek nieszczęśliwego wypadku.
b) Jeżeli w wyniku tego samego NW doszło do uszkodzeń ciała w obrębie kilku narządów lub kończyn, Ubezpieczyciel
wypłaci świadczenie za każde z tych uszkodzeń ciała , jednak nie więcej niż 100% sumy ubezpieczenia z tego tytułu.
c) Świadczenie z tytułu uszkodzenia ciała wskutek NW zostanie pomniejszone o kwoty wypłacone wcześniej lub należne
– zgodnie z warunkami Umowy – z tytułu tego samego nieszczęśliwego wypadku.
d) W żadnym przypadku łączna suma wszystkich wypłaconych świadczeń z tytułu uszkodzenia ciała odpowiednio
Ubezpieczonego, Małżonka lub Partnera, lub Dziecka wskutek NW nie może przekroczyć 100% sumy ubezpieczenia ,
włączając świadczenia już wypłacone.
PRZYKŁAD: Jeżeli w tym samym nieszczęśliwym wypadku doszło do:
• złamania otwartego ramienia (stwierdzone uszkodzenie ciała w wysokości 10%) oraz
• utraty palucha stopy (stwierdzone uszkodzenie ciała w wysokości 10%),
Ubezpieczyciel wypłaci świadczenie za oba obrażenia – w sumie 20% sumy ubezpieczenia.
Ochrona z tytułu uszkodzenia ciała wskutek NW może trwać nadal.
Jeśli w przyszłości po kolejnym wypadku dojdzie do uszkodzenia ciała powyżej 80%, to Ubezpieczyciel wypłaci
świadczenie z tej Umowy maksymalnie za 80% uszkodzenia ciała. Suma świadczeń do wypłaty nie może
przekroczyć 100% sumy ubezpieczenia.

5e) W przypadku anatomicznego uszkodzenia bądź dysfunkcji narządu lub kończyny, które powstały u Ubezpieczonego,
Małżonka lub Partnera, Dziecka przed datą zajścia zdarzenia ubezpieczeniowego, świadczenie zostanie zmniejszone
proporcjonalnie do stopnia uszkodzenia ciała, które istniało wcześniej.
f) Tabela uszkodzeń ciała wskutek nieszczęśliwego wypadku jest załącznikiem do Umowy . Jest ona też dostępna w siedzibie
Ubezpieczyciela , a także na stronach www.nn.pl i www. t-mobile.pl.
8. Wysokości sum ubezpieczenia , które są podstawą do wyliczenia świadczeń z tytułu uszkodzenia ciała Dziecka wskutek NW ,
są podwajane, jeżeli do nieszczęśliwego wypadku doszło w okresie od 1 lipca do 31 sierpnia.
9. Ubezpieczyciel wypłaci świadczenia z tytułu Umowy, o ile nieszczęśliwy wypadek będący przyczyną zdarzenia
ubezpieczeniowego miał miejsce w trakcie obowiązywania ochrony ubezpieczeniowej.
10. Wysokość świadczeń z tytułu zdarzenia ubezpieczeniowego jest obliczana w oparciu o sumę ubezpieczenia obowiązującą
na dzień zdarzenia ubezpieczeniowego.
11. Ubezpieczyciel wypłaci świadczenia z tytułu zdarzeń ubezpieczeniowych z zastrzeżeniem postanowień zawartych w artykule
9 Wyłączenia odpowiedzialności Ubezpieczyciela.